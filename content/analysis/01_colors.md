Likheter och skillnader i olika webbsidors färgschema och typografi
=======================

Den här rapporten handlar om att granska färgschema och typografi hos webbsidor som representerar tre olika kategorier; Social media, nyheter och shopping. De webbsidor som står som representanter för respektive kategori är Facebook, Aftonbladet samt Amazon.

Urval
-----------------------

### Facebook - Social media
![](%base_url%/image/facebook_small.png)
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #0679E9">
<td style="height: 50px; width: 50px; background-color: #23A3F4">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #F0F2F5">
</tr>
</table>

### Aftonbladet - Nyheter
![](%base_url%/image/aftonbladet_small.png)
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #FFEB03">
<td style="height: 50px; width: 50px; background-color: #DD2A30">
<td style="height: 50px; width: 50px; background-color: #BC2528">
<td style="height: 50px; width: 50px; background-color: #000000">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #F7F7F7">
</tr>
</table>

### Amazon - Shopping
![](%base_url%/image/amazon_small.png)
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #222F3E">
<td style="height: 50px; width: 50px; background-color: #FF9900">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #EBEDED">
</tr>
</table>


Metod
-----------------------

En skärmbild av respektive webbsidas startsida har behandlats i en generator för färgpaletter på www.coolors.co där bedömning av grund- och accentfärger gjorts utifrån en okulär besiktning av skärmbilderna. Generatorn ger sedan färgkoden hos de valda färgerna, som kan ses ovan under "Urval".

Ytterligare accentfärger som t ex färgskifte av länktext, färggradienter och dylikt har sedan dokumenterats genom att manuellt röra pekaren runtomkring på webbsidan samt "scrolla" för att hitta linjära färggradienter. 

För att analysera valet av färgpalett hos de olika webbsidorna har ett färghjul används som stöd.

För att avgöra typografi har stilen på brödtext, rubriker, länkar och kontrasterna däremellan granskats. Webbsidornas källkod har även analyserats för att peka mot en särskilt vald textstil.

![](%base_url%/image/color_wheel.png)

Resultat
-----------------------

Facebook använder sig av ett monokromatiskt färgschema med olika nivåer av blått till sina ikoner. Bakgrunden är matt ljusgrå, och innehållet är centrerat och separerat i ljusa vita boxar. Länkarna med ikoner har en grå, något genomskinlig "hover" som skapar en skugga. Länkarna som är bilder får en mörk, genomskinlig skugga utan någon särskild färg. Textlänkarna är i samma färg när man "hovrar", men med understrykning.

Typografin är en klassisk Serif där rubrikerna är marginellt större än brödtexten sett till textstorlek, men fetstilade.

Aftonbladet har ett analogt färgschema med en gul basfärg för sin logotyp, och en röd färg för omgivande menyer såväl som till mindre saker som t ex punkter i en punktlista. Bakgrunden är ljust grå, och innehållet ligger huvudsakligen centrerat i vita boxar (rosa för sport, analyseras ej i den här rapporten). Textfärgen är svart, och textlänkarna har samma färg men med understrykning vid "hover", medan bildlänkarna får en ljus skugga.

Här används Verdana som textstil, som lutar sig mot en sans-serif enligt källkoden. Det är stor skillnad i storlek mellan rubrik, brödtext och underrubriker, och svart text mot vid bakgrund används huvudsakligen. Vissa rubriker klassade som "Extra" separeras från övriga rubriker genom att vända på färgerna, vit text mot svart bakgrund.

Amazons vitorangea logotyp mot mörkt svartblå bakgrundsmeny snuddar vid ett komplementfärgschema. Bakgrunden är matt ljusgrå, och det centrala innehållet ligger i vita omgivande boxar centrerade på sidan. Länkarna i sidans navbar är vittextade mot en svartblå bakgrunden, med en vit omgivande ram vid "hover". Sidans övriga länkar är havsblå mot vit bakgrund i boxar (huvudinnehållet) samt orangefärgade vid "hover". Storleken på dessa länkar är liten jämfört med innehållets rubriker 

Amazon använder även en linjär färggradient från en reklambanner på toppen av sidan med turkos bakgrund ned till den ljusgråa bakgrunden när man "scrollar" längre ned på sidan. 

Amazon använder sin egen textstil "Amazon Ember" som lutar sig mot en sans-serif. Rubrikerna till innehållet är inte särskilt stora, men länktexten är betydligt mindre och är det enda innehållet förutom en relaterad bild mellan rubrik och länktext.

Analys
-----------------------

Facebook.

Facebook har en profil som jag tycker är lämplig för social media, där sajtens mål är att hålla kvar användaren på sidan och få användaren att "scrolla" ad infinitum. 

Ögats fokus hamnar mycket på bilder och det centrala användarinnehållet, istället för på stora rubriker (användarnamnen). Färgvalet ger en känsla av lugn, och ingenting är särskilt skrikigt runtomkring. 

Skuggliknande bakgrunder runt ikoner och bildlänkar skapar en mjuk, lite fluffig känsla i brist på bättre ordval.

Aftonbladet.

Aftonbladet har en nyhetsprofil, där rubrikerna står ut och man vill locka läsaren till att klicka på artiklarna. Det analoga färgschemat hjälper till att skapa kontrast, som sannolikt ökar "click-rate". Jag tänker att höga kontraster är fördelaktigt när man vill valla läsaren till ett särskilt innehåll och att klicka på det som känns viktigt. 

Amazon

Amazon vill att webbsidans besökare stannar på sidan och handlar. Därav är det viktigt att tydligt dela upp sidans köpmöjligheter i kategorier där besökaren vill stanna och grotta ned sig. Därav att rubrikarna hamnar i fokus. Komplementfärgschemat skapar en kontrast som egentligen inte tillför särskilt mycket. 

Rubrikerna är små och svåra att upptäcka. Den enda give-away som finns är texten, som istället är uppmanande. Det blir en framsida som är svår att komma bort ifrån, vilket kan te sig en smula märkligt. Vid senare upptäckt är bilderna som är kopplade till respektive rubrik klickbara. Min spontana tanke var att klicka på rubriken, som inte var klickbar.

Sök-bannern längst upp på sidan är dock det mest centrala och står ut tydligt mot den mörka bakgrunden i navbar, vilket känns rimligt utifrån ett handelsperspektiv. Besökaren söker på det den vill handla. Tittar den längre ned på sidan har den tittat för långt. 

Den gula bakgrunden för sökknappen står också i kontrast till bakgrunden såväl som det vita sökfältet. 

Jag får en känsla av att man inte riktigt vet vad man vill på landningssidan, förutom att få besökaren att söka i sökfältet. Resten av sidan blir sekundär och förtjänar mer kärlek. 

Samtliga webbsidor använder sig av en slät och ljus bakgrund med marginell kontrast till innehållet.

Referenser
-----------------------

Color generator - www.coolors.io - [2022-12-01]

Facebook - www.facebook.com - [2022-12-01]

Aftonbladet - www.aftonbladet.se - [2022-12-01]

Amazon - www.amazon.com - [2022-12-01]

Övrigt
-----------------------

Alf Tore Pettersson